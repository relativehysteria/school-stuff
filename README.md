## Bílá Nemoc

#### Název díla:
Dílo se odehrává kolem "malomocenství", které je nazýváno bílou nemocí - tudíž název díla.

#### Literární forma, druh, žánr:
Drama, epika, tragédie. Vychází to z textu.

#### První vydání (rok):
1937

#### Období vzniku:
Meziválečné. Dílo je, jako ostatní díla od tohoto autora i od ostatních v této době (např. Matka), protiválečné.
Ostatní pisálci jsou Remarque (Sbohem armádo), Fitzerald (Velký Gatsby), Hemingway (Stařec a moře), Seifert (Na vlnách TSF), ...

#### Autor/autorka:
Bílá nemoc se svou antimilitaristikou a tragickým dramatem podobá jeho ostatním dílům (Matka). I když je možné předpokládat, co se stane poté, dílo _není_ explicitně ukončeno. Bílá nemoc je tedy pro Čapka typické dílo.

#### Dílo (dějová linka):
Svět se chystá do války, když v tom ho zachvátí bílá nemoc, na kterou zatím nikdo nezná lék. Z ničeho nic se ukáže jeden doktor, Galén, který tvrdí, že lék má. Dokazuje, že ho opravdu má a zapřísahá se, že bude léčit pouze chudé a ty, kteří dokáží zastavit válku - přeje si mír. Odmítá léčit barona Krüga, který vede Krügovy továrny válečných potřeb a nástrojů. Krüg, ze strachu ze smrti, se snaží domluvit maršálovi, který Krügovi jeho rozhodnutí rozmluví. Krüg se zastřelí. Maršál, fanatický válečník preferující smrt před mírem, po rozmluvě s jeho ministrem propagandy, si je vědom, že časem bude proti válce protestovat více a více lidí, proto se snaží válku započít co nejdříve. Maršála nakonec dostihne strach ze smrti a oznamuje Galénovi, že uzavře mír a ukončí válku. Galén na cestě k maršálovi prochází zmanipulovaným fanatickým davem, který ho jakožto "zrádce" a "zbabělce" zabije.

#### Dílo (téma, motiv):
Výrazně antimilitaristické. Kritika __určitých__ (ne všech: _"Tentokrát se bohužel i nejvyšší kruhy angažují pro mír; dokonce i jeden královský dvůr -"_) autorit preferovat konflikt před mírem i v té nejhorší situaci, ale důležitější je pravděpodobná obecná kritika apatického (_"Kriste Ježíši! Proč si to člověk nedovede dřív představit! Teprve když to pozná na sobě..."_) a manického (_"mezi  hromadami  trosek. Víš, tam bývalo nějaké hlavní město. A já pojedu, maso ze mne už dávno spadalo... budu mít už jen oči, ale ještě pořád potáhnu  v čele vojáků, kostra na bílém koni... A lidé budou volat: Ať žije maršál! Ať žije Jeho Excelence Smrťák!"_) egoismu, která k tomuto vede.

#### Dílo (vypravěč/ vyprávěcí způsob):
V díle se nenachází vypravěč.

#### Dílo (kompozice):
Rozděleno na 3 jednání (dějství), která jsou dále rozdělena do 6-6-3 (15) obrazů. Kompozice je chronologická: každý obraz časově navazuje na předchozí.

#### Dílo (čas):
Pravděpodobně se odehrává po dobu šesti týdnů (což je doba raného trvání léku) těsně před válkou (_"Myslím – ta příprava na válku, která se chválabohu zdá už nevyhnutelná – Řídit  v takové době Krügovy podniky, to nemůže být maličkost."_).

#### Dílo (prostor):
Převážně v nemocnici a v ordinaci Dr. Galéna. Na konci druhého jednání přibývá Maršálova pracovna. V určitých obrazech se děj odehrává v místnosti rodiny.
Obecně se děj odehrává v městě.

#### Postavy:

 * __Dvorní rada Sigelius__ (_"To je známo, prosím, ale – –  pan dvorní rada by snad nerad odmítl toho nebo onoho pacienta, na kterém mu záleží –"_): Záleží mu především na statusu, slávě a na penězích. Galénova myšlenka míru a jeho chování se mu hnusí.
 * __Dr. Galén__ (_"Ano, vidíte – Člověk nemůže od lidí nic žádat. Co dělat, co dělat... Nu tak sbohem, pane; je mi líto –"_): Fungoval ve válce jako zástupní lékař. Nesnáší válku a odmítá léčit ty, kteří nevyužívají své schopnosti ji zastavit.
 * __Syn, dcera a matka__: Berou nemoc velmi vážně a Galén se jim neprotiví. Přes její podporu má dcera strach o svého otce.
 * __První asistent__ (potřásá sám sobě rukou; _"Gratuluju!... Gratuluju ti, milý hochu! Gratuluju, pane doktore! Máme vyhráno!"_): Jeden z asistentů v nemocnici. Osobností zrcadlí dvorního radu. Vytváří vlastní falešný lék.
 * __Baron Krüg__ (_"Můžete jít. Chválabohu před pěti minutami... se baron Krüg zastřelil."_): Maršálův dobrý přítel a pomocník v minulém vojenském puči. Jeho osobnost zrcadlí tu maršálovu, avšak není kolem války tak fanatický a ze smrti má strach. Když mu dojde, že kvůli válce zahodil svou šanci na život, zastřelí se.
 * __Maršál__ (_"Vím. Budete tedy léčit barona Krüga – bez jakékoliv podmínky, doktore Galéne."_): Panovačný a tvrdohlavý, těžko schopný empatie, manický. Chybu si uvědomuje až na samém konci.

#### Jazyková stránka:
Velká spousta pomlk (_"– – – Nemohl."_), dramatická stránka poměrně dost popisná (oproti některým benevolentnějším dramatikům, např. v porovnání s Moliérem). Postavy jsou osobností rozlišovány i mluvou: Galén má koktavou až katatonickou mluvu (_"Poslyšte, ne... Prosím vás, to ne...  Podívejte se, já... já opravdu mohu jen chudé... Chudí nemohou nic dělat, ale ti druzí, ti mohou spíš – "_).

Vyskytují se i básnické prvky:  
"  
Ve jménu národa –  
– jehož děti padnou v boji –  
– a dobudou vítězství. Ve jménu národa –  
– jehož otcové a matky zajdou malomocenstvím –  
"  
_(Vyskytuje se epifora a atypické, schématicky 21 slabikové čtyřverší)_

#### Vlastní komentář:
Celé dílo může být obecná alegorie na přicházející druhou světovou válku:

 * _"Myslím –  ta příprava na válku, která se chválabohu zdá už nevyhnutelná"_
 * _"Ano, je to jistě... krásný úspěch.  A jakou  izolaci  myslíte..."_ -- _"Tábory, pane barone. Každý nemocný, každý, na kom se ukáže bílá skvrna, bude dopraven do střežených táborů –"_ -- _"Aha. A tam se nechá pomalu umřít."_
 * _"A plyn C?"_ - [Zyklon-B](https://cs.wikipedia.org/wiki/Cyklon_B)
